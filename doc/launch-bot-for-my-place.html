<h1 id="як-запустити-такого-бота-для-власної-локації">Як запустити такого бота для власної локації</h1>
<p>Ти можеш з легкістю запустити власного бота для свого ЖК (будинка, офіса, квартири, ...) без програмування і технічних складностей.</p>
<p>Єдине що потрібно - це хост, який можна використовувати для контролю наявності світла (електрики) у відповідній локації. У найпростішрому випадку це може бути звичайний роутер, який відповідає наступним вимогам:</p>
<ul>
<li>статична IP-адреса (це зазвичай додаткова послуга, яку можна замовити у провайдера)</li>
<li>живлення від мережі (не від акумулятора!)</li>
<li>включений протокол ICMP (зазвичай включений за замовченням - так що тобі не потрібно нічого міняти в налаштуваннях роутера)</li>
</ul>
<h2 id="покрокова-інструкція-по-запуску">Покрокова інструкція по запуску</h2>
<h3 id="створи-нового-бота-за-допомогою-botfather">Створи нового бота за допомогою @BotFather</h3>
<ul>
<li>зайди на <a href="https://t.me/BotFather">@BotFather</a></li>
<li>запусти команду <code>/start</code></li>
<li>запусти команду <code>/newbot</code></li>
<li>у відповідь на запити @BotFather введи назву та ім‘я бота, наприклад <strong>Світло УК</strong> та <strong>svitlo_uk_bot</strong></li>
<li>збережи токен нового бота (зверни увагу, токен - це чутлива інформація!)</li>
<li>за допомогою команди <code>/setuserpic</code> встанови картинку бота (це не обов‘язково)</li>
<li>за допомогою команди <code>/setdescription</code> введи опис бота, наприклад <strong>Інформація щодо вимкнення світла в У-квартал</strong> (це не обов‘язково)</li>
<li>за допомогою команди <code>/setcommands</code> встанови наступний список команд бота:</li>
</ul>
<pre><code class="language-txt">current - Поточна ситуація
stats - Статистика по світлу
subscribe - Підписатися
unsubscribe - Відписатися
about - Про бот
</code></pre>
<h3 id="зареєструй-створенорго-бота">Зареєструй створенорго бота</h3>
<p>Увага, найближчим часом процес реєстрації буде автоматизовано і можна буде зареєструвати свого бота власноруч за допомогою спеціального (окремого) бота <a href="https://t.me/ElectroBotFatherBot">@ElectroBotFatherBot</a>!</p>
<p>Поки що для реєстрації бота требу звернутися до <a href="https://t.me/oleksandr_changli">@oleksandr_changli</a> та передати неаступні дані:</p>
<ul>
<li>назву локації, наприклад <strong>У-квартал</strong></li>
<li>IP-адресу (хост)</li>
<li>токен свого бота</li>
</ul>
